---
layout: lesson
course: kategismus
lesson: 5
title: "Sondag 5"
---

## Sondag 5

**Vraag 12:** Aangesien ons volgens die regverdige oordeel van God tydelik en ewig gestraf verdien, hoe kan ons van hierdie straf vrykom en weer in genade kom?  
**Antwoord:**  
God wil hê dat aan sy geregtigheid voldoen word¹.  
Daarom moet ons aan hierdie geregtigheid óf deur onsself óf deur ’n ander volkome betaal².

**Skrifverwysings:**  
1: Eksodus 23:7; Romeine 2:1-11  
2: Jesaja 53:11; Romeine 8:3-4

---

**Vraag 13:** Kan ons self daaraan voldoen?  
**Antwoord:**  
Beslis nie¹.  
Inteendeel, ons maak ons skuld elke dag groter².

**Skrifverwysings:**  
1: Job 9:2-3; 15:15-16  
2: Matteus 6:12; Romeine 2:4-5

---

**Vraag 14:** Kan ook ’n blote skepsel vir ons betaal?  
**Antwoord:**  
Nee¹, want ten eerste wil God nie ’n ander skepsel straf vir die skuld wat die mens gemaak het nie², en ten tweede kan ook geen blote skepsel die las van die ewige toorn van God teen die sonde dra en ander daaruit verlos nie³.

**Skrifverwysings:**  
1: Hebreërs 2:14-18  
2: Esegiël 18:4, 20  
3: Nahum 1:6

---

**Vraag 15:** Watter middelaar en verlosser moet ons dan soek?  
**Antwoord:**  
Een wat ’n ware en regverdige mens is¹, en tog ook sterker as alle skepsels, dit wil sê wat tegelyk ware God is².

**Skrifverwysings:**  
1: 1 Korintiërs 15:21-22  
2: Jesaja 7:14; Johannes 1:1

---