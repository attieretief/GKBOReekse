---
layout: lesson
course: kategismus
lesson: 32
title: "Sondag 32"
---

## Sondag 32

**Vraag 86:** Aangesien ons net uit genade deur Christus, sonder ons verdienste, verlos is, waarom moet ons dan nog goeie werke doen?  
**Antwoord:**  
Omdat Christus ons, nadat Hy ons met sy bloed gekoop en verlos het, ook deur sy Heilige Gees vernuwe tot sy ewebeeld¹,  
sodat ons met ons hele lewe God vir sy weldade dankbaar sal wees² en Hy deur ons geprys word³.  
Verder dat ons deur ons vrugte onsself van ons geloof seker kan maak⁴ en ook ons naaste vir Christus kan wen⁵.

**Skrifverwysings:**  
1: Efesiërs 4:22-24  
2: Romeine 6:13  
3: 1 Petrus 2:9-12  
4: 2 Petrus 1:10-11  
5: Matteus 5:16; 1 Petrus 3:1-2

---

**Vraag 87:** Kan diegene gered word wat in hulle ondankbaarheid en goddelose lewe volhard en hulle nie tot God bekeer nie?  
**Antwoord:**  
Nee, want soos die Skrif sê, sal geen ontugtiges, afgodedienaars, egbrekers, diewe, gierigaards, dronkaards, kwaadpraters of rowers die koninkryk van God beërwe nie¹.

**Skrifverwysings:**  
1: 1 Korintiërs 6:9-10; Efesiërs 5:5-6; 1 Johannes 3:14-15

---