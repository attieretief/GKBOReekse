---
layout: lesson
course: kategismus
lesson: 33
title: "Sondag 33"
---

## Sondag 33

**Vraag 88:** Waaruit bestaan die ware bekering van die mens?  
**Antwoord:**  
Uit twee dele: die afsterwe van die ou mens en die opstanding van die nuwe mens¹.

**Skrifverwysings:**  
1: Efesiërs 4:22-24; Kolossense 3:5-10; Romeine 6:1-11

---

**Vraag 89:** Wat is die afsterwe van die ou mens?  
**Antwoord:**  
Dit is ’n hartlike berou dat ons God deur ons sondes vertoorn het¹,  
en dit is om die sonde hoe langer hoe meer te haat en daarvan te vlug².

**Skrifverwysings:**  
1: Psalm 51:3-4, 17  
2: Romeine 8:13; 2 Korintiërs 7:10

---

**Vraag 90:** Wat is die opstanding van die nuwe mens?  
**Antwoord:**  
Dit is ’n hartlike vreugde in God deur Christus¹,  
en dit is ’n lus en liefde om volgens die wil van God in alle goeie werke te lewe².

**Skrifverwysings:**  
1: Romeine 5:1-2; 14:17  
2: Romeine 6:10-11; Galasiërs 2:20

---

**Vraag 91:** Wat is goeie werke?  
**Antwoord:**  
Slegs dié wat uit ’n ware geloof¹,  
volgens die wet van God²  
en tot sy eer³ gedoen word,  
en nie dié wat op ons goeddunke of op mense se voorskrifte gegrond is nie⁴.

**Skrifverwysings:**  
1: Romeine 14:23  
2: Levitikus 18:4; 1 Samuel 15:22  
3: 1 Korintiërs 10:31  
4: Jesaja 29:13; Matteus 15:9

---