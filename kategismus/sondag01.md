---
layout: lesson
course: kategismus
lesson: 1
title: "Sondag 1"
---

## Sondag 1

**Vraag 1:** Wat is jou enigste troos in lewe en in sterwe?  
**Antwoord:**  
Dat ek met liggaam en siel, in lewe en in sterwe, nie aan myself nie, maar aan my getroue Saligmaker, Jesus Christus, behoort¹.  
Hy het met sy kosbare bloed vir al my sondes volkome betaal²  
en my uit alle heerskappy van die duiwel verlos³  
en so bewaar Hy my,  
dat sonder die wil van my hemelse Vader nie een haar van my hoof kan val nie⁴,  
ja, dat alle dinge tot my saligheid moet meewerk⁵.  
Daarom maak Hy my ook deur sy Heilige Gees van die ewige lewe seker⁶  
en Hy maak my van harte gewillig en bereid om voortaan vir Hom te lewe⁷.

**Skrifverwysings:**  
1: Romeine 14:7-9; 1 Korintiërs 6:19-20  
2: 1 Petrus 1:18-19  
3: 1 Johannes 3:8; Johannes 8:34-36  
4: Matteus 10:29-31; Lukas 21:18  
5: Romeine 8:28  
6: 2 Korintiërs 1:21-22; Romeine 8:16-17  
7: Romeine 12:1; Lukas 1:74-75

---

**Vraag 2:** Hoeveel dinge moet jy weet om in hierdie troos salig te kan lewe en sterwe?  
**Antwoord:**  
Drie:  
1. Eerstens, hoe groot my sonde en ellende is¹;  
2. Tweedens, hoe ek van al my sondes en ellende verlos word²;  
3. Derdens, hoe ek God vir so ’n verlossing dankbaar moet wees³.

**Skrifverwysings:**  
1: Romeine 3:9-10; Romeine 7:24  
2: Johannes 17:3; Romeine 6:23  
3: Efesiërs 5:8-10; Romeine 6:1-2

---